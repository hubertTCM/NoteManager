更多中医经典著作，请登录淘中医网（http://www.taozhy.com）
    
【提要】
    王仲奇（公元1881～1945年），讳金杰，号懒翁，安徽歙县人。出身于中医世家，是近代新安医家的杰出代表。年轻时以擅治外感病证和蛊胀等大疾而名噪乡里。1923年由徽迁杭，同年秋季定居上海，所治以疑难杂症居多，声名远播。1945年病殁于上海。本集医案共一百则，根据内容，当为王氏在沪行医时所治案例。其中外感病症较少，以内伤杂病为主，而危重症、顽症不少。纵观本集所录，王氏医案特色大致如下：案语朴实，描摹病状详尽细致，比喻形象贴切。为求病状明了，虽粗但语亦不弃，于病情复杂处，则不惮词费，重，氛描述。
    王氏中医理论修养深厚，引经据典，旁征博采，思路清晰。辫证上重视脏腑、经络理论。治疗时经方、时方并举，惟求一效，无门户之见。临证重视“脑”的生理病理，治疗多从调补肝肾、督脉入手。擅长治疗瘀血病证，用药多取辛香行气、辛润通络之法。
    本书据上海中医药大学图书馆所藏万亨堂抄本整理。原书无目录，今参照原抄本排印。
    
医案
    （案1）
    汪，唐家弄。喉痛，悬壅下垂，喉壁仍累累高起如疱丁，咯痰艰涩不利，交睫梦梦惚惚，至夜则足肢微浮，形瘦面黧，脉沉涩数。肾阴不上承，肺气不肃降，有水竭金枯之虞。
    海蛤粉三　　钱川贝母一钱五分　　生苡仁三钱
    野蔷薇花二钱　　飞青黛三钱　　白茯苓三钱　　冬瓜子五钱
    干苇茎三钱　　金石斛三钱　　丝瓜络三钱肥知母三钱　　批把叶三钱
    （案2）
    王，十六浦。肝胆气横，阻遏胃降，饮食所人势必呕出，昨日呕甚吐苦，气仍逆而不已，呕剧将咽头胃络呕破，以致血与食物并出，咽中痛，脉弦。治以疏肝降胃，兼泄少阳，切莫见血投凉。
    玉苏子二钱　　旋覆花二钱　　法半夏一钱五分
    炒积壳一钱五分　　真降香八分　　代赭石二钱　　全瓜萎三钱
    白茯苓三钱　　川蒲黄一钱五分　　嫩前胡一钱五分炒川连三分　　泽兰叶三钱
    又，二诊：肝阻胃降，呕逆过甚，将咽头震破，致血与食并出，咽中痛，投降胃血止呕，平。但头脑仍眩，体疲乏力，向有脑漏，偏着左边，脉弦。脑漏鼻渊亦胆热上移也。
    旋覆花二钱　　炒条芩一钱　　丝瓜络二钱　　夏枯花三钱
    法半夏一钱　　五分冬桑叶　　二钱金石斛　　三钱炒蒲黄一钱五分
    白茯苓三钱　　炒丹皮一钱　　五分白蒺藜三钱　　辛夷花一钱
    （案3）
    陈，澉浦。阳升太过，清窍空，脉络之血难以下趋，血走清道，鼻衄来如涌，涌日屡见不一见，络血由裂伤而出，如走熟径也。治当引阳入阴，安宁督脉，俾阳络之血不至妄行可耳。
    仙鹤草三钱　　煅龙齿三钱　　血余炭六分　　丹参二钱　　丝瓜络二钱
    淮牛膝二钱　　旱莲草三钱　　煅决明四钱　　生地黄四钱　　丹皮一钱五分
    金石斛三钱　　胡　麻三钱　　荷叶筋三钱　　白茅根肉二钱
    煅龙骨一钱五分五倍子五分　　血余炭五分
    上三味研末，以墨纸头蘸末楔鼻孔。
    （案4）
    金，童，平湖。肺主气，心主血，心肺相依为用，所谓平人一呼脉行三寸，一吸脉行三寸，呼吸定息脉行六寸，一昼夜凡一万三千五  百息，八十一丈周于身。肺气为病，心血不清，痧疹一发再发，留邪不达，气化有阻，面目肢体尽肿，颈项亦肿，呼吸深则胸胁中痛，小溲短少。水道不通，亦气化之不下输也。若蔓延深入，必至肺胀喘闭则恶矣。
    桑白皮一钱五分　　紫背浮萍二钱　　连翘壳三钱　　陈赤豆四钱
    光杏仁三钱　　带皮茯苓六钱　　生苡仁三钱　　路路通六枚
    通草一钱　　冬瓜皮四钱　　橘红衣一钱
    又，二诊：气化渐见下输，面目手肢浮肿较退，小溲略长，惟腹部仍有绷状，鼻窍稍见衄血，手肢及脑部发瘰，痧疹之余毒未清，守原意廓清之。
    桑白皮一钱五分　　紫浮萍一钱五分　　连翘二钱　　夏枯草二钱
    炒丹皮一钱五分　　连皮苓三钱　　苡仁三钱　　陈赤豆三钱
    紫地丁三钱　　忍冬藤三钱　　杏仁三钱　　路路通二钱
    （案5）
    邵，右，武定路。产育多胞胎，脉内损，荣血有亏。头眩，目视少神，背普胀痛，胸宇气闷不舒，入夜掌跻炎热，烦劳则下恶露，红黄杂见。脉弦涩，胞脉失固，殊防崩漏。腹中或痛而热，则肝气不舒，气有余便是火，故虽热而痛也。治以舒气调荣，兼固胞脉。
    绿萼梅八分　　丹参二钱　　元胡索一钱五分　　乌贼骨三钱
    炒白芍二钱　　白薇二钱　　金铃子一钱五分　　红白鸡冠花各一钱
    白蒺藜三钱　　茯苓三钱　　川续断二钱　　煅牡蛎三钱
    又，二诊：肝气不舒，荣络失和，右腰肋内脉牵引而痛，咳嗽行动坐卧转侧或作拘急，脉弦涩。治以舒气机，调荣脉。
    （方缺）
    （案6）
    李，右，唐家弄。经隧不通，胞络恒闭，少腹两旁有癖。近日咳呛见轻，偏左腿肢腰胯酸胀而痛，筋掣微麻，舌后半截难过弗爽，莫能名状。胞脉属心，心主一身之血脉，又络于舌，脉弦涩。仍以通络行血可也。
    大丹参二钱　　元胡索二钱　　炒丹皮一钱五分　　干地龙一钱五分
    泽兰叶三钱　　炒续断二钱　　白茯苓三钱　　炒茜根一钱五分
    茺蔚子三钱　　藏红花四分　　白蒺藜三钱　　功劳叶三钱
    （案7）
    潘，右，嘉善。右肩髃疼痛，筋骨拘急，机关不利，臂难上举。仲景云：但臂不遂者为痹。惟脉不浮数而弦滞，经事又复失调，当以行血舒筋，以利机关。
    片姜黄一钱五分　　伸筋草二钱　　藏红花四分　　抱木神三钱
    天仙藤一钱五分　　全当归三钱　　鸡血藤胶一钱　　桑寄生三钱
    威灵仙一钱五分　　左秦芫一钱五分　　白蒺藜三钱　　功劳叶三钱
    路路通八枚
    （案8）
    忻，右，虹口。腹痛肠鸣，便泻，食难运化，形瘦色夭不泽，月事已两月不来，舌光绛如豚肝，日有寒热，间有咳嗽，脉濡弦。真元已伤，胞脉已闭，肠胃脂肪剥蚀殆尽，病势已深，生气索然，外将浮肿，难以疗治矣。
    蒸於术一钱　　制禹粮三钱　　茯苓三钱　　宣木瓜一钱
    炒白芍二钱　　煅牡蛎三钱　　青蒿二钱　　金石斛三钱
    益智仁八分　　御米壳一钱五分　　苡仁三钱　　炒谷芽五钱
    （案9）
    陆，右。火为风搏，郁而不宣，喉痛咽肿，悬壅下垂，嗓音窒咽不扬，肢清形寒，脉浮数，稍有咳嗽。治以清宣利咽。
    连翘二钱　　薄荷三分　　炒僵蚕一钱五分　　生甘草一钱
    银花三钱　　元参二钱　　紫荆皮二钱　　蔷薇花瓣三钱
    射干一钱　　马勃一钱　　玉桔梗八分　　牛蒡子一钱五分
    （案10）
    汪，昆山。血瘀在络，左背胛酸楚，起及于肘腋肤胁，既则右背部胸膺亦然，内着于骨，故按之痛少止，然不能卧，卧则痛甚，胸臆气闷不舒，呼吸亦感不快，脉弦涩。心主一身之血脉，此亦脉痹之属，络病难治，渐痹渐痼，则尤难治矣。姑以宣通。
    仙鹤草三钱　　抱木神三钱　　大丹参二钱　　泽兰叶三钱
    藏红花四分　　制没药一钱　　忍冬藤三钱　　干地龙二钱
    制乳香一钱　　络石藤三钱　　路路通八枚　　片姜黄一钱五分
    （案11）
    胡，左，绩溪。脏脉精华皆上注于目，诸脉亦属于目，目得血而能视，肝肾精血内亏，精气无力上注，绿水泛人瞳人之内，瞳人散大，与黑珠风轮相浑，色如珠母，始初仅在右目，上年以来并及左目，但稍轻耳。脉濡弦而涩，尺部稍藏。瞽者善听，听觉又欠聪，肾脏精气之衰亦可见矣。药饵不外乎补精益气，但功效甚微耳。
    淡苁蓉三钱　　大熟地五钱　　甘枸杞二钱　　覆盆子三钱
    淮牛膝二钱　　山萸肉三钱　　女贞子三钱　　金毛狗脊二钱
    金石斛二钱　　潼沙苑三钱　　南烛子三钱　　决明子二钱
    谷精草三钱　　兔肝焙干，研细末，冲一钱磁殊丸一钱五分，吞
    （案12）
    王，劳勃生路。饮食人胃，以传于肺。肺苦气逆，变动为咳，水谷精液酿痰而不生血，咳嗽痰沫多，咳剧震动肺络则痰红杂出。近日足肢浮肿，周行气化有阻，脉弦滑左搏，苔黄口苦，胆汁亦因震动而暗泄也。治以清络保肺，兼泄少阳。
    霜桑叶二钱　　茯苓三钱　　旋覆花二钱　　炙紫菀一钱五分
    苡仁三钱　　蒲公英三钱　　玉苏子二钱　　粉丹皮一钱五分
    丝瓜络三钱　　杏仁三钱　　炙兜铃一钱二分
    又，二诊：足肢浮肿见消，气逆咳呛仍剧未减，痰多不易咯出，日来仍带红少许，脉弦左搏，口苦苔黄，且增呕恶，饮食随痰涎呕出。盖肺气失宣，胃逆失降，胆汁亦逆流而上也。惟年老病久，未可泛泛视之。
    （方缺）
    （案13）
    刘，麦家圈。旧有失血，近又复萌，咳呛喉间殊欠清爽，日来痰中尚带血星。阴精有亏，肺气燥逆。据云咳出之血亦有沉水者，此盖离络忍而后出也，肺络之伤则毫无疑义，若以人水浮沉为断则陋矣。
    海蛤粉三钱　　大丹参二钱　　金石斛三钱　　旱莲草三钱
    甜三七八分　　南沙参三钱　　藕节四钱　　粉丹皮一钱五分
    生苡仁三钱　　丝瓜络三钱　　炒茜根一钱五分
    （案14）
    陈，吴江。呼出属肺，吸入属肾。肾气有伤，摄纳无力；肺苦气逆，咳嗽喘急不能安枕矣。腰痠形瘦，脉濡弦，寐觉汗泄。肺为气出人之道，其本在肾，其末在肺。纳下为主，复以宣上。但宜节欲，远房帷为要，否则难治。
    鹅管石一钱　　淮牛膝二钱　　白茯苓三钱　　款冬花一钱五分
    远志肉一钱　　海蛤粉三钱　　银杏肉六枚　　御米壳一钱五分
    冬虫草一钱二分　　法半夏一钱五分　　蒸百部八分　　蛤蚧尾三分，剥鳞，研冲
    （案15）
    李，右，虹口。产后胞脉损伤，恶露缠绵，带下淋沥，腰酸胁痛，延日已久。近忽崩中，喷涌而至，有瘀块甚伙，头眩心悸，足膝酸软，脉弦涩而数。治以镇摄。
    炒续断二钱　　炒贯众一钱五分甘杞子三钱　　炒条芩一钱二分
    炒地榆三钱　　煅牡蛎三钱　　女贞子三钱　　乌贼骨三钱
    白蒺藜三钱　　煅龙骨三钱　　当归头二钱　　白红鸡冠花各一钱　　震灵丹一钱五分，吞
    （案16）
    米，昆山。咳嗽喘闭，气候寒暄失常必发且剧，喉间有声，卧难安枕，唾皆白沫，转黄浓则少瘥，脉滑。以温药和之。
    麻黄根四分　　北细辛二分　　淡干姜一分　　佛耳草一钱五分
    射干一钱二分　　法半夏一钱五分　　鼠粘子同杵，一钱五分蒸百部八分
    光杏仁三钱　　白茯苓三钱　　甜葶苈隔纸妙，一钱　　炙款冬一钱五分　　炙桑白皮一钱五分
    （案17）
    陈，西门。湿滞相搏肠府为病，
    复痛下利红白，里急，肛胀痛则汗泄，脉弦，舌苔
    灰白而腻。治以导滞通腑。
    制川朴　　槟榔　　炒条芩　　炒银花
    炒积壳　　 菖蒲　　炒贯众　　莱卜甲（即莱菔叶）
    广木香　　佩兰　　六神曲　　炒渣饼
    （案18）
    郑，精气为体魄之本，精譬若薪也，气譬若火也，有形之精薄弱，无形之气未有能独旺者也。小溲注射乏力，便后偶感精气渗泄。治当固其肾命，强阴壮阳。
    淮芪三钱　　淮牛膝二钱　　阳起石一钱　　葫芦巴二钱
    於术三钱　　淡苁蓉三钱　　煨鹿角三钱　　补骨脂二钱
    茯苓五钱　　锁阳三钱　　巴戟肉二钱　　上安桂一钱五分
    又，二诊：肾间动气为生气之本、三焦之原，《难经》谓之命门，《道经》谓之丹田，《内经》所谓七节之旁中有小心，徐洄溪谓阴阳翕辟（开合）存乎此，呼吸出人系乎此。无火而能令百体皆温，无水而能令脏腑皆润，其宝贵重要有如此者。今小溲涩少，阳根注射无力，是精气虚乏，元阳式微，若再渗泻分利，将有精竭阳熄之患。况久立行动，自觉有气促，腿肢坠下，纳食则腹笥（盛饭食或衣物的竹器）作胀，亦有欲坠之状，命阳微弱，肾难收摄，益昭然若揭矣。兹拟补精纳气，温阳化气，缘肾命以气为主也。
    淡苁蓉三钱　　淮牛膝二钱　　潼沙苑三钱　　生於术二钱
    巴戟天二钱　　甘杞子二钱　　补骨脂二钱　　蛤芥尾四分
    葫芦巴二钱　　菟丝子三钱　　淮芪（剂量缺）金匾肾气丸三钱
    （案19）
    刘，左。胆附于肝，肝气盛强，少火变化壮火，胆应清静而不清静，胃当下降而不下降，以致胸肮痞塞，烦闷喜太息，时欲呕，甚则呕恶酸苦，苔黄，口苦而燥，夜不得寐，欲寐或作惊惕，即经旨“胃不和则卧不安”也，脉弦数。拟温胆汤，意泄木安胃为主。
    法半夏一钱五分　　川条芩一钱一分　　旋覆花二钱　　天花粉三钱
    白茯苓四钱　　金石斛二钱　　炒白芍二钱　　北秫米四钱
    炒积壳一钱五分　　橘红衣一钱　　蒲公英三钱　　二竹茹二钱
    （案20）
    姚，虹口。湿热不攘，肾脏精气内夺，脑筋气力不周，手肢足肢痠，非扶掖不能起立举步，张口言语唇吻即向左喎，鼻窍中前有血出，耳失聪而胀，日来又声沙音低，昨复交捷汗泄，病经廿余日。虽起于外因，实涉于肾与脑，痿厥是虑，尤恐脑筋之迸裂也。
    左秦艽一钱五分　　白蒺藜三钱　　桑寄生二钱　　夜交藤四钱
    鹿衔草二钱　　　　淮牛膝二钱　　巨胜子三钱　　左牡蛎三钱
    炒川柏一钱二分　　金石斛三钱　　白茯苓三钱　　明天麻一钱
    忍冬藤三钱　　　　功劳叶二钱
    又，二诊：肾脏精气内夺，脑筋力量不赡，手麻足痠，起立举步殊难自立，耳失聪而胀，声音咽而涩，交睫汗泄见戢，张口言语唇向左喎，亦稍见瘥，鼻血已止，尿管乍痛，脉来弦涩。湿热不攘乃发病之诱因也，仍当强肾益脑。再俟机宜。
    连藤首乌五钱　　金石斛三钱　　潼沙苑三钱　　左牡蛎三钱
    蒸淮牛膝三钱　　巨胜子三钱　　炒黄柏一钱　　炙龟板五钱
    川厚杜仲三钱　　炒杞子二钱　　楮实子二钱　　炙远志一钱
    十大功劳叶三钱　　明天麻一钱
    （案21）
    叶，童。燥为风搏，留于肺系，咳嗽一咳而连咳不已，是为顿咳，俗名百日咳也。  面微浮，但咳剧亦令喉膜破碎，血从口鼻出者。且以轻宣润降，旧有疳积，稍为兼顾。
    炙桑皮一钱　　炙兜铃一钱　　蒸百部八分　　清炙草八分
    泡射干八分　　生苡仁三钱　　佛耳草一钱　　使君子肉一钱五分
    光杏仁三钱　　白茯苓三钱　　脆白前一钱五分　　玉苏子一钱五分
    （案22）
    姚，右。肝气亢害，肝血失荣，腹胀时胀时愈，十余日来气上冲胸，迫动神经，屡经发厥，厥时手举搐溺，心悸亢进，呃逆辄呵欠，脉弦滞。势恐成痫难愈。
    制磁石三钱　　石菖蒲八分　　炒白薇三钱　　冬桑叶二钱
    代赭石二钱　　明天麻一钱　　炒白芍二钱　　炒丹皮一钱五分
    白茯苓三钱　　双钩藤二钱　　白蒺藜三钱　　炙远志一钱　　仙半夏一钱五分
    又，二诊：脑力安静，肝亢较和，厥搐获愈，
    心悸、呃逆，呵欠俱平，腹胀胸闷皆已舒适，脉濡缓。此时完好无恙，舒筋调荣可也。
    法半夏　　炒白芍　　香白薇　　炒丹皮
    明天麻　　白蒺藜　　绿萼梅　　茺蔚子
    蒸归身　　金石斛　　冬桑叶　　白茯苓
    （案23）
    金。嗜饮酒醴，喜吸香烟，足令阳强阴耗。阴阳之要，阳密乃固。阴虚于下，阳浮于上，上则下焦无力，阳益亢害不得其平矣。夫肾主精髓，脑为髓海，其充在骨，齿为骨余，两足酸楚清冷，头脑昏闷，牙宣晨剧，其病在肾，了无疑义。气冲呛逆，原属肾气上冲，胸胁背部胀痛，则由络血随气逆行，其本在肾，其末在肺。急当安肾潜阳，使气不逆，血下行则肺自宁矣。
    淡秋石一钱五分　　旱莲草三钱　　海蛤粉三钱　　伽楠香一分，研末冲
    炒牛膝二钱　　炒丹皮一钱五分　　扁石斛三钱　　琼玉膏五钱，冲
    仙鹤草三钱　　丝瓜络二钱　　炒藕节三钱还元水一杯，另饮
    又，二诊：阴阳互为其根，故阴阳之要，阳密乃固。阳苟不密，阴气安能独守？脑者髓之海也，骨者髓之充也，齿者骨之余也。阳但上冒，肾脑不安，是以头脑昏闷，脑后则胀，前极齿缝衄血，两足则清冷而酸，下虚，冲气不纳，致胸胁背部胀痛而有呛逆。前拟纳下引阳人阴，足清转温，牙宣稍住，病机有缓和向安之意，仍从原治。
    淡秋石一钱五分　　仙鹤草二钱　　金石斛三钱木槿花一钱
    制磁石二钱　　淮牛膝二钱　　丝瓜络二钱　　夜合花三钱
    血余炭八分　　旱莲草三钱　　白茯苓三钱　　白龙骨二钱
    琼玉膏四钱还元水一  杯，另饮
    又，三诊：肝阳升举，血又充盛于上，脑筋气力转感不安，头眩背胀，不得安眠，咳痰且复见血，胸宇微觉不舒，足膝以下则凉，小便短少，颇有上盛下虚之象状。治以清肝宣络，使络血下趋则安。
    仙鹤草二钱　　炒丹皮一钱五分　　金石斛三钱　　炒蒲黄一钱五分
    淮牛膝炒炭，一钱五分　　丝瓜络二钱　　香白薇一钱五分　　夜合花三钱
    抱木神三钱　　大丹参二钱　　煅石决明四钱　　二竹茹二钱　　西珀屑四分，饭糊丸
    又，四诊：营谋不利，又遭大故，志意不乐，精神痛苦，心血脑力交瘁，阳动少藏，头眩畏烦，神思不定，夜眠不安，肉润筋惕，头面及掌心炎热，腰背酸痛，不食不饥，食亦不厌，脉濡滑而弦。此为精神衰弱之证，然左肢及偏左头面自觉酸木，或稍有浮肿，是则厥中之萌，当怡悦静养为宜。
    左牡蛎三钱　　金石斛三钱　　夜交藤四钱　　川续断二钱
    煅龙齿三钱　　潼沙苑三钱　　野料豆三钱　　炒白芍二钱
    煅决明四钱　　抱木神三钱　　女贞子三钱　　大丹参二钱
    又，五诊（丸方）：阳升于上，上体血充络满，然过犹不及，故头眩背胀体痛，不得安眠，牙宣亦由于是纷至沓来，面浮亦气盛络满之过。仍以清肝宣络，俾络血下趋则安。
    仙鹤草一两五钱　　炒丹皮一两五钱　　丝瓜络二两　　煅决明二两
    淮牛膝炒炭，一两　　金石斛二两五钱　　大丹参一两五钱　　西珀屑四钱
    抱木神一两五钱　　滁菊花一两　　藏红花三钱　　柏子霜二两
    旱莲草一两五钱　　女贞子一两五钱　　炒竹茹一两五钱　　荷叶筋一两
    上药研末，蜜水泛丸。每早晚以开水送下二三钱。
    （案24）
    卢，右，三马路。未二十日而经至，但涩少不多，往常愆期，或四五十日一转，头胀体酸精神疲，素喜提痧，右耳后及缺盆间有结肿，皆经隧血脉为病。痰多，咳不爽，恶风，则挟伤风也，脉濡弦。姑标本兼治。
    夏枯草三钱　　川贝母一钱五分　　藏红花三分　　炒茜根一钱一分
    冬桑叶二钱　　泽兰叶三钱　　炙紫菀一钱五分　　忍冬藤三钱
    炒丹皮一钱五分　　茺蔚子二钱　　光杏仁三钱　　月季花二朵
    （案25）
    金，右。年老精气衰，肾脉不荣舌络，言语欲出忽蹇，呃逆，气舒稍瘥，头眩，脑后筋掣而痛，带下频，善恐，皆肾虚之象。脉弦涩，日来几经倾跌，乃厥中先兆，是不可以不慎也。
    煅牡蛎三钱　　福橘络一钱　　炒淮膝二钱　　煅决明四钱
    炙远志一钱　　石菖蒲六分　　金石斛二钱　　甘菊花一钱五分
    茯苓三钱　　明天麻一钱　　白蒺藜三钱
    （案26）
    严，右。头者，精明之府，诸阳之会。清阳郁遏失宣，天庭胀闷，非痛非眩，目系亦欠爽适，神疲欲眠，眠又不安，清晨稍瘥，午后较剧，清阳为浊阴所蔽也，久恐有脑漏之患。
    法半夏一钱五分　　苦丁茶二钱香　　白芷八分　　白蒺藜三钱
    明天麻一钱　　蔓荆子一钱五分　　炒川芎八分　　巨胜子三钱
    茯苓三钱　　荷叶筋三钱　　蜜制藁本六分
    （案27）
    夏，北京路。清阳失旋，阳难化气，腹胀，身尽肿，皮肤厚，面黄暗晦，头脑胀痛不清，大便塘，小溲赤，脉弦，此亦肤胀之属。治以温化，但不易治。
    广木香八分　　木防己二钱　　洗腹皮二钱　　苏梗一钱五分
    缩砂仁一钱　　厚朴花一钱五分　　炒青皮一钱　　细辛二分
    川桂枝一钱　　带皮苓五钱　　炒桑皮一钱五分　　路路通七枚
    （案28）
    陈，右，西门。导滞通腑，腑气稍畅，滞下较愈，腹痛肛胀里急见瘥，白积未除，寒热已解，腻苔已化，惟食人腹仍胀痛。守原意出入。
    制川朴一钱五分　　槟榔二钱　　新会皮一钱五分　　炒麦芽三钱
    炒积壳一钱五分　　佩兰三钱　　炒青皮一钱五分　　炒楂饼三钱
    广木香六分　　菖蒲六分　　炒六曲三钱　　荷叶蒂一个
    （案29）
    胡，宁波路。肺络破裂，肺叶久坏，痰浊秽恶，屡经清涤，迄难廓清，近日来又喷涌，咯血盈碗盈盘。血出自喉，即属肺病，若以血多而称胃血，脏腑且不明，遑论疗治耶？幸脉静息平，不然殆已。
    仙鹤草三钱　　炒蒲黄一钱五分　　炒淮膝二钱　　海蛤粉三钱
    甜三七八分　　大丹参二钱　　白茯苓三钱　　淡秋石一钱五分
    丝瓜络三钱　　炒丹皮一钱五分　　生苡仁四钱　　山茶花二朵
    藕节炭四钱　　原来血随数炒炭冲。
    （案30）
    周，大东门。三月间寒热之后，留邪不清，内居营卫，精气暗夺，偏身颤振，如战栗之状，张口语言，面部筋脉亦掣动可见，脉濡弦，神疲，舌后半截黄积，苔中露有绛点。当养心脾，调营卫，但恐不易有效。
    夜交藤三钱　　当归全，二钱　　白茯苓三钱　　生苡仁三钱
    川桂枝六分　　甘菊花一钱五分　　白蒺藜三钱　　炒丹皮一钱五分
    炒白芍一钱五分　　橘红衣一钱　　法半夏一钱五分　　川石斛二钱
    （案31）
    李，右。湿热内阻气分，并注血中，肌肤发瘰，搔痒流水，水出后则皮渐麸而蜕，发际内亦痒，头眩，腹胀闷，尿烫，大便泻利则适，脉弦而涩。利其气，清其血，渗泄其湿热。
    地肤子三钱　　蒺藜三钱　　夏枯草三钱　　泽兰三钱
    忍冬藤三钱　　赤苓三钱　　苍耳子一钱五分　　赤豆四钱
    紫地丁三钱　　蝉蜕八分　　川草薢三钱　　冬瓜皮三钱
    （案32）
    黄，右。面容肌肤痿黄，毫无津泽，小溲阴道胀痛，夜寐不安，腰酸，头眩耳鸣，带下频仍，乍寒乍热，脉弦涩，舌光无苔。奇脉既伤，血质贫乏，而肝气又盛，殊难调治，且恐有崩漏之患。
    夜交藤三钱　　川续断二钱　　炒条芩一钱二分　　炙龟板四钱
    白茯苓三钱　　香青蒿二钱　　白蒺藜三钱　　炙远志一钱
    大丹参二钱　　香白薇二钱　　紫贝齿煅，三钱　　夜合花三钱
    （案33）
    李，右。血质淡薄，肌肤面色晄白，旧岁产后又失调养，经来迟而白多，带下亦频，然血虚火又盛，偏头痛，左耳后筋掣不舒。近日口腔内有疮，稍有咳嗽，则气候上失和之过，脉弱弦微数。养荣补血，稍佐清宣。
    炒杞子二钱　　潼沙苑三钱　　蒸归身一钱五分　　炙紫菀一钱五分
    甘菊花一钱五分　　大丹参二钱　　炒白芍一钱五分　　红月季三朵
    金石斛二钱　　茯苓三钱　　夏枯草三钱
    （案34）
    冯，右。冲为血海，女子系胞即系于此。流产胞脉暗伤，体质虚弱，以致虚不肯复，宗脉失养，累及脑海，头眩耳鸣腰疼，体疲，带下频仍，或胸背交痛，或胸膈气闷，呼吸亦感不舒，脉濡弦涩。见症似嫌复杂，奇恒为病则一，若求速效，亦不可能也。
    煅贝齿三钱　　潼沙苑三钱　　煅牡蛎三钱　　炙远志一钱
    炙龟板六钱　　川续断二钱　　南烛子三钱　　阿胶珠三钱
    煅决明四钱　　金石斛二钱　　女贞子三钱　　煅龙齿三钱
    （案35）
    何，右。肠胃交通滞塞，食人翻出，呕恶酸苦痰涎，大便十余日不下，形瘦容悴，脉弦涩。肠枯胃逆，格症是虑。
    薤白头二钱　　枳实皮一钱五分　　玉苏子二钱　　蜣螂虫一钱
    全瓜蒌三钱　　光桃仁一钱五分　　炒元胡一钱五分　　沉香曲一钱五分
    法半夏一钱五分　　新红花八分　　旋覆花二钱　　牛乳一杯，冲韭汁两匙，冲
    （案36）
    黄，姑。经停半载，大便溏泄，有时虽泻而不爽，形瘦纳减，晡热骨蒸，咳呛气急，左卧欠逸，面暗跗浮，脉细弦数。劳瘵血枯，难以图治。
    香青蒿二钱　　炒白芍二钱　　金石斛二钱　　紫菀苑一钱五分
    炒白薇二钱　　淡鳖甲三钱　　冬虫草一钱　　款冬一钱五分
    地骨皮二钱　　白茯苓三钱　　制禹粮三钱
    （案37）
    盛，右。冲脉起于关元。关元者，精神之所舍，元气之所系，女子系胞即为命门。六七而天癸就竭，不当竭而竭，是谓不及，不及则排泄亦不力，湿热得流布脉络中矣。足肢流火，肌肤风瘣（肿块），或发于耳后颈项间，面赤汗泄，莫不由此。然命门之精气日益不振，纳食寡味，胀而难化，近则且有五更晨泄之患，病机日长，元气日消矣，可忽耶！
    生於术二钱　　煨肉果一钱五分　　海桐皮三钱　　御米壳一钱五分
    白茯苓三钱　　泡吴萸八分　　巴戟天一钱五分　　沉香曲一钱五分
    制禹粮三钱　　炙防风一钱　　白蒺藜三钱
    （案38）
    赵先生。肾脏有翕有辟，亦静亦动。精为肾之体，体主静主翕，故以蛰护封藏为本；尿为肾之用，用主动主辟，故又泻而不居。肾脏有伤，精气滑泄，有辟无拿，有动无静，精气虚乏，荣卫循行遂衍常度矣。肢清恶寒，然后身热而发无定时，脉濡弦，小溲昼少夜频。治宜固其精气，谐和荣卫。
    夜交藤四钱　　淮黄芪三钱　　炒白芍二钱　　生於术一钱五分
    甘杞子二钱　　橘红衣一钱　　蒸当归三钱　　白茯苓三钱
    煅牡蛎三钱　　川桂枝一钱　　法半夏二钱　　益智仁一钱
    （案39）
    康，七浦路。院痛，休止半晌又痛，鸣则少瘥，午后较剧，或彻于背，则如锥刺，脉弦涩。气滞血瘀，痛深及于络矣，以场痛通络。
    娑罗子二钱　　佛手柑一钱　　二分九香虫一钱五分　　台乌药一钱五分
    炒元胡一钱五分　　炒蒲黄一钱五分　　炒川芎一钱　　泡吴萸六分
    泽兰二钱　　炒青皮一钱五分　　五灵脂妙，去砂石，一钱五分
    （案40）
    汪。阴伤液燥，太阴不收，肺气焦满，咳呛痰稠，右卧欠逸，行动即觉气急，形瘦皮毛焦，掌中热，鼻窍时见衄血，脉濡细弦数。诚恐肺痨叶焦，仍以清肃润降之剂。
    海蛤粉三钱　　冬瓜子五钱　　川贝母一钱五分　　炙紫菀一钱五分
    金石斛二钱　　南沙参三钱　　肥知母一钱五分　　炙款冬一钱五分
    生苡仁四钱　　野料豆三钱　　兜铃一钱五分　　丝瓜络二钱　　琼玉膏四钱，冲
    （案41）
    余太君。乘车倾跌，脑筋震动，有迸裂之势，心摇善恐，甚则四肢瘛，口向左喎，头有微汗，如痉厥之状，虽较中为轻，然语言欲出忽蹇，与中相去仅一间耳。小溲数，带下频，皆年老精气衰之故，但胸中气闷，喜太息，咯痰灰黑，口苦，苔腻，脉濡弦，稍有郁闷，而厥即随之。盖气机失舒，痰阻于络，内风即乘隙而动，脑筋气就激烈而弗安也。兹拟荣络熄风豁痰，缓和神经。
    煅牡蛎三钱　　明天麻一钱二分　　白茯苓三钱　　旋覆花一钱五分
    煅龙齿三钱　　双钩钩三钱　　　　石菖蒲六分　　法半夏一钱五分
    炙远志一钱二分　　白蒺藜三钱　　三角胡麻三钱　　益智仁八分
    甘菊花二钱　　竹沥一两，冲
    （案42）
    康，宝山路。肠胃幽门之间淤塞不通，食再则吐，咽人一瓯且呕，绵延甚多，便秘枯结，肌肉消瘦，肤起鳞屑，按少腹结肠如垒块，脉细弦涩，年逾六旬，胃脘枯稿。虽有智者能言之，未必能行耳。
    吉林参五分　　山豆根一钱五分　　旋覆花二钱　　橘红衣一钱
    法半夏二钱　　油当归三钱　　真降香八分　　粟米一勺
    川白蜜后入，煎汤数沸，二钱沉香屑水磨冲，四小匙鲜牛乳一小杯韭菜汁两小匙
    （案43）
    钱，右，常州。阳气者，若天与日，故阳者卫外而为固也，清静则肉腠闭拒，虽有大风苛毒，莫之能害。清阳不振，卫气空疏，头胀形寒畏风，鼻多清涕，动辄汗泄，耳轮畏风尤甚，感受清冷即欲作呕，饮食下咽即欲大便，皆阳之无力升举也，腹胀则阳微阴盛之过，脉细濡缓。治以固卫和阳。
    淮黄芪三钱　　川桂枝一钱　　法半夏一钱五分　　蔓荆子一钱五分
    炙防风一钱　　炒白芍一钱五分　　茯苓三钱　　缩砂仁一钱
    生於术一钱五分　　益智仁一钱　　橘红衣一钱　　天仙藤一钱五分
    （案44）
    任，姑，高昌庙。生未足月婴时即泻，后天脾胃不振。现当任脉通、太冲脉盛之年，而干瘪不长，无发育气概，牙宣便塘，药饵难治。
    炒於术一钱五分　　肉果霜一钱　　蒲公英三钱　　使君子肉一钱五分
    炒积壳一钱五分　　炒白芍二钱　　炒夏曲三钱　　炒南瓜子四钱
    制禹粮三钱　　炙鸡金二钱　　佩兰叶三钱　　石榴根皮六分
    （案45）
    卢，右，三马路。外因伤风已解，咳痰霍然，头脑较清。经水适来，但涩少不畅，左胁间昨闪烁而痛，左手后及缺盆结核未消，脉弦。再以疏肝舒气。
    夏枯草三钱　　忍冬藤三钱　　炒橘核一钱五分　　煅决明四钱
    冬桑叶二钱　　泽兰叶三钱　　光杏仁三钱　　象贝母二钱
    炒丹皮一钱五分　　藏红花三分　　炙龟板五钱　　红月季二朵
    （案46）
    丁，石路。肾脏内亏，作强弗强，排泄不力，湿热淫气得乘隙附骨，腰俞脊膂疼痛，下彻尾骶，偏左腿胯间亦痛，行动不便，转侧困难，左甚于右。海滨地卑，湿热蒸潮而坐，湿伤肾，出乎《难经》之旨，肾伤恶湿而莫之能御，似不若迁善为良耳。
    炒淮膝二钱　　白蒺藜三钱　　鹿衔草二钱　　大豆卷三钱
    炒川柏一钱二分　　川续断二钱　　宣木瓜一钱　　西秦艽一钱五分
    川萆薢三钱　　制黄精三钱　　骨碎补一钱五分　　功劳叶二钱　　真虎骨一钱，炙，锉，研末，冲
    （案47）
    方，右，霞飞路。肝胆火热下移任脉，带频色黄，少腹胀，两旁作酸，脉弦涩。久恐聚而为瘕。《内经》云：“任脉为病，女子带下瘕聚。”宜先事消饵也。
    炙龟板六钱　　白蒺藜三钱　　茺蔚子三钱　　乌贼骨三钱
    煅决明四钱　　川续断二钱　　炒条芩一钱　　二分白鸡冠花一钱
    炒白芍二钱　　白茯苓三钱　　椿根皮三钱　　银杏肉六枚，炒，去壳
    （案48）
    施，新开河。肺为娇嫩，水之上源。因膹郁而肺络迸裂，血乃外溢，血后肺燥，阴不上承，咳嗽不休，晶沫中带有血星、血筋。近复骨蒸盗汗，声音嘶败，脉细弦数，有水竭金枯之虑。惟肺系声音之路，苟阴精不复，液难荣溉，喉痛声嘶不瘥，即难疗治。
    海蛤粉四钱　　南沙参三钱　　生地黄四钱　　甜百合三钱
    金石斛三钱　　黑元参二钱　　白石英三钱　　阿胶珠三钱
    百药煎二钱　　炙甘草一钱二分　　淡天冬二钱　　干苇茎三钱
    （案49）
    陈，三马路。向嗜曲糪，内湿自盛，与外湿相感，未尝宣泄分消，寒热延缠已将四月，荣卫循行失常，头眩体酸，或有盗汗，咳嗽不甚，肌肉渐瘦，脉弦右搏，舌苔黄腻。荣卫皆水谷之气，水谷酿湿，湿盛荣卫自衰矣。先以和荣卫，止寒热，徐图理湿。
    川桂枝一钱　　淮黄芪二钱　　法半夏一钱五分　　西秦艽一钱五分
    炒白芍一钱五分　　炙防风八分　　白茯苓三钱　　香青蒿三钱
    夜交藤三钱　　蒸於术一钱五分　　炒骨皮二钱　　光杏仁三钱
    （案50）
    姚。风邪由肺俞内舍于肺，失治，邪人益深，肺气益伤，咳嗽气逆喘急，左胠内痛，仅能右眠，身热痰腥，稍有浮肿，脉濡弦，肺叶行将败坏，亦颇难治。
    炙桑皮一钱五分　　丝瓜子三钱　　射干一钱　　炙兜铃一钱五分
    地骨皮三钱　　甜功劳一钱　　紫菀一钱五分　　光杏仁三钱
    生苡仁三钱　　煅鹅管石一钱　　茯苓三钱
    （案51）
    黄，右，吉祥街。形色稍起，略有生气，但损者非一日而损也，虚极岂能骤复？寒热，寝汗，咳嗽，不过较前稍减，脉濡弦。再以养荣固卫。
    淮黄芪二钱　　甘杞子二钱　　青蒿一钱五分　　御米壳一钱五分
    炒白芍二钱　　煅牡蛎三钱　　白薇一钱五分　　淮小麦三钱
    金石斛二钱　　白茯苓三钱　　鳖甲三钱　　大红枣三枚
    又，二诊：劳瘵而至形瘦肉脱，气力虚乏，纳少便溏，生气索然，草木汤液亦难为力矣，神疲不振，有难起于床之势。虽拟一方，聊尽人事而已。
    北沙参三钱　　金石斛二钱　　炒白芍二钱　　生谷芽五钱
    淮山药二钱　　生苡仁三钱　　冬虫草一钱　　大红枣三枚
    茯　苓三钱　　煅牡蛎三钱　　御米壳一钱五分
    （案52）
    康，宝山路。昨进大半夏汤，呕逆虽止，大便未行，时作噫嗳。幽门为肠胃交通之关键，幽门淤塞，胃逆失降，呕止而便仍秘，腑气不通，倒行逆施，在所难免。守原意出人之。
    吉林参五分　　油当归三钱　　山豆根一钱五分　　旋覆花二钱
    法半夏二钱　　刀豆壳二钱　　光桃仁一钱五分　　真绛香八分
    川白蜜后入，三钱　　新红花六分　　橘红衣一钱　　沉香汁四小匙　　粟米一勺
    （案53）
    赵先生。荣卫偕和，寒热自辍，惟肾脏精气之虚由来已久，摄纳不固，则小溲夜频，运化无力，则生痰酿湿，脉弦滑。拟强肾运脾。
    夜交藤四钱　　川杜仲三钱　　炒白芍（量缺）　　覆盆子三钱
    炒杞子二钱　　淮黄芪三钱　　益智仁（量缺）　　潼沙苑三钱
    淡苁蓉二钱　　生於术一钱五分　　煅牡蛎三钱
    （案54）
    李，右。睫毛堕落，内眦多泪，睑皮发炎，舌苔薄，左边苔皮亦蜕如剥，头微眩，大便素溏，近年来已转实，但欲解不畅。年届六旬，脉来濡静柔和，见证属肝旺胃薄。纳食欲暖，亦胃虚作暖。愚见怡悦颐养为要，草木汤液不宜多服。
    金石斛二钱　　北沙参三钱　　广皮白一钱　　代代花七朵
    炒白芍二钱　　淮山药二钱　　谷精草三钱　　白茯苓三钱
    白蒺藜三钱　　甘菊花一钱五分　　夏枯草三钱
    附识：师云：此系内皮发炎之病，由于肝旺所生，便溏亦因此也。
    （案55）
    马，后马路。性躁而量窄，有难言之隐，膈气不舒，清阳失旋，发为厥心痛，痛发倏忽面颊呈青色，肢清背胀，不痛则无恙，脉弦。从厥心痛治。
    薤白头二钱　　石菖蒲八分　　五灵脂炒去砂石，一钱五分　　炙獭肝研，冲，八分
    全瓜萎三钱　　娑罗子二钱　　煅瓦楞三钱　　木蝴蝶四分
    法半夏一钱五分　　炒元胡一钱五分　　炒川芎八分
    （案56）
    昊，童，歙县。先天不足，髓薄骨软，倾跌闪肭（拧伤），左髀血，龃龉（上下齿不齐），立则斜，倚、行则蹊跷，然非扶持不能立，手肢不可以举。以大剂强肾补髓，缘督以为经。
    淡苁蓉三钱　　菟丝子三钱　　鹿角霜一钱五分　　川萆薢三钱
    川杜仲三钱　　潼沙苑三钱　　虎胫骨炙，到，研末冲，八分　　蒸淮膝三钱
    楮实子三钱　　金毛脊二钱　　骨碎补一钱五分　　功劳叶一钱五分
    猪脊髓三寸去膜，煅，龙骨为末为丸吞
    （案57）
    郁，苏州。鼻为肺窍，喉即肺系。喉咙者，声音之路；悬壅者，声音之机。肺气失宣，喉咙鼻腭之间未能爽适，吸气喉息有声如鼾，语音不扬，时欲病胡蒦（咽喉内有异物阻塞），甚则欲呕，非咯出
    痰，声亦不出，此亦齁合（哮喘）之属。因其轻而扬之可也。
    麻黄根三分　　炙兜铃一钱二分　　木蝴蝶四分　　批把叶三钱
    泡射干一钱　　玉桔梗一钱　　瓜萎皮三钱　　干苇茎三钱
    炙桑皮一钱二分　　甘草一钱　　生苡仁四钱
    （案58）
    杜，右，太平里。经事将至未至，以前少腹绷胀而痛，经净以后，带下有红黄恶物，腹中气忽上忽下不舒，夜卧足肢平放则难过，莫可名状，脉弦涩。隐疾之征兆已见，宜慎毋忘！
    泽兰叶三钱　　炒丹皮一钱五分　　刘寄奴一钱五分　　络石藤三钱
    全当归二钱　　炒条芩一钱二分　　炒卷柏一钱五分　　炒茜草一钱二分
    炒白芍二钱　　煅贝齿三钱　　茺蔚子二钱　　乌贼骨三钱　　红白鸡冠花各一钱
    （案59）
    顾，南海。湿蕴气中，清浊混乱，腹膨胀痛，肠中鸣，大便泻，小溲少，食难运化，面色苍黄，脉弦，苔黄腻，宿染雅癖，岂宜久泻？今延缠已两月久，则防脾败。
    川桂枝一钱　　缩砂仁一钱　　炙防风一钱　　炒夏曲三钱
    赤茯苓三钱　　厚朴花一钱五分　　洗腹皮二钱　　佩兰叶三钱
    炒於术一钱　　炒积壳一钱五分　　陈广皮一钱五分　　白蔻壳八分
    （案60）
    荣，山海关路。思虑太过，志意不乐，脾元大伤，初起寒热多汗，延日既久，脾神益加委顿，气机不为灵转，腹膨胀，面浮跗肿，面容肌肤痿黄不泽，脉濡缓而弦。脾运困惫，胀势乃成，幸毋忽也！
    炒於术一钱二分　　益智仁一钱　　炙鸡金二钱　　洗腹皮二钱
    炒积壳一钱二分　　带皮苓五钱　　炙蟾皮一钱　　沉香曲一钱五分
    厚朴花一钱五分　　佩兰三钱　　广木香八分
    （案61）
    胡，法工部局。禀赋丰厚，色苍而肉腠致密的是强盛之体，但丰腴肠胃脂肪必厚，痰湿亦盛，痰浊盛，胃气苦浊，是以晨起口苦，腻而不清，乘热饮食，往往腹痛塘泄。然神劳事烦，脑力多动少静，清空之血下趋滞涩，脑常胀痛，亦晨起较甚者，因卧着血聚于上也。脉弦搏，形色脉候均无虚象。兹拟泄胃气之腻浊，清脑筋之血液。
    佩兰叶三钱　　夏枯草三钱　　白蒺藜三钱　　法半夏一钱五分
    全瓜萎三钱　　白茯苓三钱　　冬桑叶二钱　　金石斛二钱
    炒积壳一钱五分　　橘红衣一钱　　炒丹皮一钱五分　　荷叶筋三钱
    （案62）
    叶，童，辣斐德路。顿咳见愈，面浮亦退，较有津泽，惟宿有疳疾，能食善饥。再以健脾兼肃肺气。
    橘红衣八分　　蒸百部八分　　玉苏子一钱五分　　炒谷芽四钱
    白茯苓三钱　　生苡仁三钱　　炙紫菀一钱　　南瓜子三钱
    光杏仁三钱　　蒲公英二钱　　佛耳草一钱五分　　使君子一钱五分
    （案63）
    姚，虹口。肾主骨髓，主五液，开窍于耳，循喉咙，系舌本，又开窍于二阴。耳胀失聪较差，举动扶掖亦稍较便，惟机关仍未能受精力驱使，小溲尿管作痛，语声低咽而欠清利，湿热阻遏，发病诱因是实，则精气肾脏之损耳。湿热易祛，肾损难治。
    连藤首乌五钱　　潼沙苑三钱　　楮实子三钱　　川杜仲三钱
    蒸淮牛膝二钱　　炒杞子二钱　　川续断二钱　　炒川柏一钱二分
    金钗石斛三钱　　炙龟板五钱　　功劳叶二钱　　甘草梢一钱五分
    真虎骨一钱，炙，剉，研细末冲
    （案64）
    陈，姑，辣斐德路。红痧后留毒慝，肺气化失输，头面肢体尽肿，鼻中涕血虽饵，仍有咳嗽，倘加喘闭，则肺胀难治矣。
    炙桑皮一钱二分　　炒牛蒡子一钱五分　　川方通八分　　炒葶苈八分
    带皮苓五钱　　光杏仁三钱　　生苡仁三钱　　紫浮萍二钱
    炙兜铃一钱二分　　橘红衣一钱　　木防己一钱五分　　陈赤豆四钱　　路路通六枚
    （案65）
    伍，宣城。两胁皆属于肝，气行于左，而脏实居右。胁内痛，牵及季胁以后，不惟转侧维艰，且又难卧下，右臂肩髃作酸，小溲赤，极艰涩难解，脉弦涩。肝脏气滞血瘀，防酿肝痈。
    法半夏一钱五分　　泽兰叶三钱　　旋覆花二钱　　藏红花三分
    川黄连四分　　炒元胡一钱五分　　炒青皮一钱五分　　炒丹皮一钱五分
    炒条芩一钱　　喂金铃一钱五分　　煅瓦楞三钱　　蒲公英三钱
    炙獭肝八分，研末冲
    （案66）
    李，苏州。肢体举动已较轻便，卧亦可以转侧，晦暗之色亦见清爽，惟脊骨渐觉弯弓曲突者，恐难使直也，然骨痹有向愈希望，亦幸事耳。
    炙龟板六钱　　炒淮膝二钱　　炒川柏一钱二分　　海桐皮三钱
    煅石决四钱　　白蒺藜三钱　　川萆薢三钱　　海风藤二钱
    仙遗粮五钱　　制黄精三钱　　淡苁蓉二钱　　白茄根三钱
    十大功劳叶三钱　　飞辰砂二分　　真虎骨一钱，炙剉，研末冲
    （案67）
    余太君。风阳就和，脑力安静，瘛疭痉厥向瘳，胸宇已舒，面容清爽，舌苔亦薄，惟偏左头筋时仍扛起，木而不适，或作噫嗳，脉搏已调，大便颇逸。仍以清络柔肝安脑。
    煅牡蛎三钱　　煅贝齿三钱　　白茯苓三钱　　明天麻一钱
    煅石决三钱　　金石斛二钱　　炙远志一钱　　炒白芍二钱
    煅龙齿三钱　　白蒺藜三钱　　法半夏一钱五分　　绿萼梅八分
    夏枯草三钱　　代代花七朵
    （案68）
    余，右，源泰里。嗜饮成癖，曾患水肿，病根未除，癖又难去，心悸荡漾，脘中气结若痞，肢清足肿，脉沉细而弦。以温药和之。
    川桂枝一钱　　佩兰三钱　　鸡距子三钱　　缩砂仁一钱
    白茯苓三钱　　法夏一钱五分　　西茵陈一钱五分　　沉香曲一钱五分
    炒於术一钱　　新会皮一钱五分　　宣木瓜一钱
    （案69）
    伍，宣城。肝着，气滞血癖，右胁内痛，牵及季胁以后，淋溲便难，卧下转侧维艰，日昨食物有伤，痛则欲呕，脉弦。病势已深，治疗甚难，若不自慎，盖难图矣。
    炒元胡一钱五分　　炒川芎一钱　　泽兰叶三钱　　蒲公英三钱
    川楝子一钱五分　　藏红花三分　　娑罗子二钱　　法半夏一钱五分
    炒青皮一钱五分　　佛手柑一钱　　旋覆花二钱　　白茯苓三钱
    伽楠香研冲，一分　　炙獭肝八分
    附识：师云：此病更剧，恐上吐瘀血，下便漆渣，即难治矣。
    （案70）
    崔，新开河。痰湿俱盛，元阳不振，腹胀尿急，宗筋不举，头眩，记忆善忘，交睫善寐，寐则多梦，脉濡滑，按之无力。宜扶元阳以祛痰湿。
    巴戟天二钱　　沉香曲一钱五分　　新会皮一钱五分　　白茯苓三钱
    炙远志一钱　　淡苁蓉二钱　　生於术一钱五分　　法半夏一钱五分
    锁阳二钱　　益智仁一钱
    （案71）
    陈，右，南成都路。经事四月余不转，胞脉为闭，经隧之血将化为水，足肢浮肿，至晚而甚，当以通泄，延久输化不行，势必碍肺，又有喘闭之患矣。
    川桂枝一钱　　炒丹皮一钱五分　　光杏仁三钱　　干地龙二钱
    白茯苓四钱　　炙桑皮一钱五分　　新红花八分　　陈葫芦三钱
    川牛膝二钱　　甜草葶苈八分　　泽兰叶三钱　　路路通八枚
    （案72）
    鲍君。面浮跄肿，心悸亢进，咳痰豁腻难出，气化阻而不行，血液浑浊不清，为病在心肺，其本在肾也。宣化分消，缓图有效，但仍宜慎摄，倘见喘闭，则肺胀难治矣。
    川桂枝一钱　　炒葶苈一钱　　野茯皮五钱　　川朴花一钱五分
    木防己二钱　　海蛤粉三钱　　炒桑皮一钱五分　　化橘红一钱
    炒椒目八分　　地肤子三钱　　光杏仁三钱　　陈葫芦三钱
    瞿麦三钱　　路路通八枚
    （案73）
    陈，国庆路。咳嗽起经八年，近日咳嗽痰多，左胸胁引痛，始觉左胸膛骨高肿，重吸及咳痛甚，按其热殊炽，仅能右眠，脉弦数，左搏于右，病在肺体着骨之处，防疽患。
    海蛤粉三钱　　炙射干一钱二分　　炒丹皮一钱五分　　茯苓三钱
    鹅管石一钱　　炙桑皮一钱五分　　炙兜铃一钱五分　　紫菀一钱五分
    炒葶苈一钱　　地骨皮二钱　　生苡仁五钱　　银杏炒去壳，六枚
    （案74）
    毛，右，白克路。肠胃属腑，腑者，通也，其气以下行通降为顺。通便而服药灌肠，非腑气之自然，是以环脐少腹胀痛，有垒块隆起如癖，气泄则愈。脘痛胸闷，前曾作呕，肠腑失降，胃气亦逆也。夜卧不安，亦胃气不和。侧卧痰鸣有声，系肺脏有痰，分泌不清。治以舒肠和胃为主，参以肃静豁痰可耳。
    金石斛二钱　　光桃仁一钱五分　　茯苓三钱　　海蛤粉三钱
    全当归三钱　　新红花八分　　佩兰一钱五分　　旋覆花二钱
    橘红衣一钱　　光杏仁三钱　　佛手一钱　　沉香曲一钱五分
    （案75）
    余，遂安。精败为浊，缠绵已久，小溲频数，注射无力，精耗于下，骨少髓养，阴中之火浮泛于上矣。左齿髓痛，牵及脑筋，目微赤，背胀，咳痰偶尔带红，左跗肿，右髀麻，脉弦而涩。病皆出于一源，从肝肾治。
    仙鹤草三钱　　金石斛三钱　　淮牛膝炭二钱　　苏芡实三钱
    大丹参二钱　　炒丹皮一钱五分　　炙龟板五钱　　野料豆三钱
    抱木神三钱　　丝瓜络二钱　　煅决明四钱　　局新绛一钱
    十大功劳叶三钱
    （案76）
    吴，小东门。肾伤精耗，相火虚阳欲潜藏固密而不可得，阳根兴举，不得安眠，腰酸耳鸣头眩，小溲频数，泄气亦多，或有遗泄。更以坚肾强阴，用宁龙相。
    熟地炭五钱　　潼沙苑三钱　　煅牡蛎三钱　　淮山药三钱
    山萸肉二钱　　桑螵蛸二钱　　炙龟板六钱　　苏芡实三钱
    菟丝饼三钱　　白龙骨三钱　　甜桔梗一钱　　金樱子三钱
    炒川柏一钱　　冰片五厘
    研末，烂饭为丸吞。
    （案77）
    吴，福右路。外感秽湿，内伤食滞，内外相搏，胃气失降，胆汁壅遏，脘中痞闷而胀，头脑不清，面目肌肤发黄，小溲亦黄，但黄暗而不深，脉弦。以通降腑气可也。
    法半夏一钱五分　　淡干姜四分　　川黄连四分，与干姜同　　炒佩兰三钱
    枳壳一钱五分　　朴花一钱五分　　左秦艽一钱五分　　蒲公英三钱
    炒六曲三钱　　白鲜皮二钱　　白茯苓三钱　　白蔻壳六分　　西茵陈二钱
    （案78）
    郑君，棋盘街。湿为重浊阴邪，湿踞于中，清阳不振，清气在下则泻，浊气在上则胀。清阳实四肢，浊阴归六府，阳不胜其阴，故肢清且麻，腹鸣灌灌矣。头眩亦清阳不升，少寐由胃气不和。脉弦，苔黄腻。升清阳以祛浊阴可也。
    白茯苓三钱　　淡干姜八分　　炒於术二钱　　川桂枝一钱五分
    法半夏二钱　　制川朴一钱五分　　佛手柑一钱五分　　炒六曲四钱
    炙防风一钱五分　　广木香八分
    （案79）
    胡，抛球场。前患黄疽，肝失疏泄，脾运不为灵转，胆汁瘀滞，结成窠囊，腹右膨胀，闷塞不舒，欲暖弗畅，面目肌肤小溲俱黄，脉沉弦。病根深久，疏达肝脾，冀其少瘥而已。
    厚朴花一钱五分　　法半夏一钱五分　　秦艽一钱五分　　蒲公英三钱
    炒枳壳一钱五分　　淡干姜六分　　佩兰一钱五分　　白芥子八钱
    旋覆花二钱　　白茯苓三钱　　佛手一钱　　沉香曲一钱五分　　炒青皮一钱
    （案80）
    周，南市。腹胀痛绷急，食难运化，肌瘦，大便溏，脉弦而搏，咳嗽，少寐多汗，时有寒热，肺劳肠劳萃于一身，岂易治耶？非但女劳宜戒，饮食亦当有节也。
    香青蒿三钱　　紫菀一钱五分　　炙鸡金二钱　　使君子肉一钱五分
    生苡仁三钱　　百部一钱　　炒白芍二钱　　陈大麦三钱
    白茯苓三钱　　红花八分　　煨金铃一钱五分　　南瓜子三钱　　石榴根皮六分
    （案81）
    吴，崇德。肾脏气力微弱，饮食入胃，以传于肺，水谷精微即酿为痰，痰奎于上，肺苦气逆而为咳嗽气急矣。气候寒冷较甚者，肺为呼吸器官，恶寒又肾命气怯无力御寒也。脉濡滑而弦。从肺肾一炁论治，但以纳肾为主，防喘促于未然。
    蒸於术一钱五分　　法半夏一钱五分　　炙远志一钱　　巴戟天一钱五分
    冬虫草一钱二分　　炒淮膝二钱　　补骨脂盐水炒，一钱五分　　御米壳一钱五分
    茯苓三钱　　益智仁八分　　赖橘红八分
    （案82）
    潘，爱多亚路。脉来弦搏刚劲，左寸滑而濡，右尤粗大，心悸不得卧，咳出之物非血非痰，有如肺体，心肺之伤久矣。惟近来益甚，气逆不舒，少腹作痛，面黄暗不泽，舌黄白而腻，肠胃又连带为病，难以图治。
    法半夏一钱五分　　丝瓜络带子，三钱　　炙远志一钱　　光杏仁三钱
    生苡仁三钱　　旋覆花一钱五分　　赖橘红一钱　　御米壳一钱五分
    白茯苓三钱　　预知子三钱　　伽楠香一分，剉研细末，冲
    （案83）
    崔，右，小西门。产后失调，肝脾疏运委顿，面黄而浮，足跗浮肿，纳食胀闷难化，大便溏泄，神疲呵欠，肢酸乏力，脉濡弦，声音失扬。病势已成蓐痨。仍以疏肝运脾，未识能补救否。
    炒於术一钱五分　　白茯苓三钱　　煨肉果一钱　　煨诃子八分
    炒白芍一钱五分　　天仙藤一钱二分　　川续断二钱
    煅牡蛎三钱　　益智仁三钱　　白蒺藜二钱　　制禹粮三钱　　御米壳一钱五分
    （案84）
    李，右。病经四十余日，初起发热，四肢关节肿痛，如痹症之状。近来足肢能举，右手肿痛较减，左手仍然肿痛，举动即见颤振，经隧筋骨间留邪未去，不言而喻。躯壳久病，由经隧牵动内脏，从前心悸亢进因于热度之高，今热度已平，而舒缩仍鼓搏有力，且乍疏乍数，或有歇止，心脏为病可见。心主血之循环，肺司气之出入，心肺相依为用，循环既乱，呼吸亦逆，是以吸入很觉吃力沉着。然天庭面部耳轮皆现黄暗之色，目珠微黄，小溲则赤，唇吻黝黑，舌灰口苦，以上见证，则肝胆为病，胆汁亦暗泄，气乱流也。脉沉弱无力，至数不调，有如虚里之动跳，此时以胆汁见证为剧，然安危之机，又在呼吸之逆，息促肺布叶举，变幻难测矣。
    法半夏　　蒲公英　　片姜黄　　白鲜皮
    白茯苓　　旋覆花　　海桐皮　　赖橘红
    左秦艽　　生苡仁　　鲜佩兰　　益母草
    又，二诊：平人一呼脉行三寸，一吸脉行三寸，呼吸定息脉行六寸，一昼夜凡一万三千五百息，八十一丈周于身。可知心脏血脉之循环，全赖肺之呼吸以逼行之。肺苦气逆，心脏舒缩太急，以致心悸亢进，其动振衣，乍疏乍数或动，而中心吸气仍觉吃力，面目肌肤皆黄暗不泽，爪甲枯淡，唇吻黝黑，舌苔灰而糙，心脏少血，胆汁又复暗泄，此因病累久致虚，与劳损之虚又自有别。再拟原意，参以镇摄，使肺气和平，心脏镇静，未识应否。
    （方缺）
    （案85）
    李，九亩地。腹痛呕恶，已数月之久，肝脾积伤，蓄血暴动，忽然心嘈难过，倒仆不省人事，上呕积瘀如豚肝，下则黑衃如漆滓，面容肌肤萎黄，舌本白而灰糙厚腻，脉弦涩。速当推陈致新，此病非虚非火，若投凉与补，即有蛊胀之累，但此时积衃未去，仍宜谨慎，以防晕厥。
    花蕊石煅，三钱　　炒桃仁一钱五分　　炒元胡一钱五分　　白茯苓三钱
    泽兰叶三钱　　苏木屑一钱　　炒蒲黄一钱五分　　佛手柑一钱二分
    炒川芎一钱　　旋覆花二钱　　法半夏一钱五分　　炒丹皮一钱五分
    甜三七冲，六分　　百草霜冲，八分
    又，二诊：据述大便漆黑恶物已饵，惟一周时仍囿，仍有数次之多，腹仍乍痛，夜眠不安。恐积衃未尽，仍宜慎防变动，不可大意。
    煅花蕊石三钱　　苏木屑一钱　　炒桃仁一钱五分　　白茯苓五钱
    代赭石三钱　　炒当归二钱　　炒丹皮一钱五分　　炒蒲黄一钱五分
    煅禹粮三钱　　炒川芎一钱　　炒山楂三钱　　旋覆花二钱　　炒五灵脂去砂石，一钱五分
    （案86）
    徐，常州。思虑忧郁，精神未能
    痛快，气机不获展舒，胸宇既闷，咽间如有物阻，咯不出，咽不下。当挽闷不适时，肢亦清厥。然志乐气爽，则又无恙，脉濡弦。当以愉快精神为主，参以宣气解郁可也。
    炒豆豉二钱　　法半夏一钱五分　　泡射干一钱　　金石斛二钱
    焦山桅一钱二分　　全瓜蒌三钱　　山豆根一钱五分　　旋覆花二钱
    绿萼梅八分　　白茯苓三钱　　玉金一钱五分　　代代花七朵
    （案87）
    陈先生。清阳单薄，健运无力，四肢清厥，吸粥为安，啖饭欠适，脘中有时不舒，然难鸣状，久坐起立头脑旋运，闭目少选即瘥。头为诸阳之会，四肢为诸阳之末，脉濡缓而弦。仍以健脾和阳可也。
    淮黄芪二钱　　炙防风一钱　　炒白术一钱五分　　炒白芍二钱
    川桂枝八分　　白茯苓三钱　　益智仁一钱　　巴戟天一钱五分
    炒杞子二钱　　白蒺藜三钱　　橘红衣一钱　　宣木瓜一钱
    （案88）
    胡，宁波路。肺叶久坏，裂痕已深，如烂疮，如漏管。痰浊秽恶虽饵，而咯血历久不痉，或盈口而出，或与痰相杂而出，高卧较安，平卧较甚。脉尚平静，面亦清亮。不然，殆已久矣。
    白及末六分　　甜三七末冲，四分　　合欢皮四钱　　炒地榆三钱
    仙鹤草三钱　　淮膝炭二钱　　海蛤粉三钱　　淡秋石一钱五分
    飞青黛八分　　藕节炭四钱　　丝瓜络带子，三钱　　白绵纸烧炭研冲，三十张
    蒲黄炒阿胶三钱
    （案89）
    何，右，老北门。膈症至于结肠，胃脘枯搞，难为力。大便十余日不下，下流不通，势必上泛。然形瘦见骨，起立维艰，恐非药石所能愈耳。昨曾呕出蛔虫，犹虑厥变。
    旋覆花二钱　　法半夏一钱五分　　新红花八分　　乌梅肉六分
    闭口川椒红三分　　泡吴茱萸八分　　玉苏子二钱　　枳实皮一钱五分
    桃仁一钱五分　　炒胡黄连一钱　　光杏仁三钱
    又，二诊：胃脘枯槁至于结肠，势难挽救，昨日大便虽通，下燥粪甚夥，尚仍呕吐，形瘦见骨，色萎不泽，脉空弦而涩。隔症至此，徒唤奈何，勉方聊尽心力而已。
    旋覆花二钱　　仙半夏二钱　　金石斛二钱　　无花果二钱
    蒸当归二钱　　橘红衣一钱　　茯苓三钱　　杏仁三钱
    苏子二钱　　炒枳壳一钱五分　　炒谷芽五钱　　绿萼梅八分
    （案90）
    霖公。心胸作嘈，腹中隐隐乍痛，大便稍带豁积，头脑昏蒙，巅顶尤欠清爽，口甘溺赤，脉缓微弦，面黄暗不泽。肝脾疏运失司，血质有衃败之渐，不可以寻常伤湿比拟也。
    泽兰叶三钱　　炒当归二钱　　黑川芎八分　　蒸於术一钱五分
    益智仁一钱　　白茯苓三钱　　白蒺藜三钱　　法半夏一钱五分
    白鲜皮二钱　　旋覆花二钱　　大丹参二钱
    （案91）
    李，九亩地。据述大便漆黑，恶物难弭，而腹痛未除，下利未已。今晨且作呃忒，夜寐不安。肝脾久伤，积衃暴动，深虑脾惫脱变。仍拟疏肝运脾，推陈致新。
    制禹粮三钱　　赤石脂三钱　　苏木屑一钱　　炒川芎八分
    益智仁一钱　　白茯苓三钱　　泡吴萸八分　　煨肉果一钱
    旋覆花二钱　　代赭石三钱　　真降香一钱　　刀豆子三钱
    厚朴花一钱五分　　制没药一钱
    （案92）
    郑，恒庆里。精神虚弱，愈虚弱而愈不宁，不宁则气机之运用、肠胃之传导变化均乖乱失常。院腹否闷，暖气频仍，便塘不爽，夜寐不安，咽间梗塞，脉濡弦，舌后光截花剥，既糙且腻。和调腑脏，安宁精神可也。
    金石斛二钱　　炒白芍二钱　　益智仁一钱　　石菖蒲六分
    法半夏一钱五分　　北秫米三钱　　白茯苓三钱　　山豆根一钱五分
    制禹粮三钱　　御米壳一钱五分　　刀豆壳三钱　　橘红衣一钱　　旋覆花二钱
    （案93）
    周，南市。环脐少腹绷急而痛，痠坠不舒，便溏日有数起，未能爽适，形瘦，脉弦搏，食难运化，或欲作呕，咳嗽，少寐多汗，仍有寒热。肺劳肠劳并病，殊不易调，如不节饮食慎啖，更难疗治。
    青蒿三钱　　苡仁三钱　　茯苓三钱　　金石斛三钱
    炙鸡金二钱　　炙蟾皮（量缺）　　佩兰二钱　　白芍二钱
    六曲二钱　　新红花八分　　使君子一钱五分　　陈大麦炒杆，三钱　　石榴根皮六分
    （案94）
    屠，望平街。恶寒乍热已减退，肛胀，大便欲解不解，左胯胀痛，腰部拘急，屈而不伸，左睾丸偏坠肿痛，色仍赤，惟锨热较减。精浊窟滞，腑气闭塞。再以通腑输精，以消丸肿。
    煅贝齿三钱　　油当归三钱　　光杏仁三钱　　新红花八分
    炒枳实皮一钱五分　　郁李仁三钱　　炒青皮一钱五分　　瓜萎仁三钱
    刘寄奴一钱五分　　炒丹皮一钱五分　　炒橘核一钱五分　　棠球子妙，三钱
    穿山甲二钱　　杜牛膝根三钱
    又，二诊：热已减退，腰脊亦能直伸，左睾丸偏坠肿痛牵及鼠蹊，胯内色仍赤，惟锨热略减，皮已转皱，脉弦。精浊瘀滞未输，仍以通泄。此囊肿之属，为日已久，殊防外溃，溃则难敛。
    煅贝齿三钱　　油当归三钱　　炒山楂核三钱　　炒丹皮一钱五分
    刘寄奴一钱五分　　光桃仁一钱五分　　新红花八分　　炒青皮一钱五分
    象贝母三钱　　全瓜萎三钱　　穿山甲三钱　　干地龙一钱五分
    滋肾丸吞，一钱五分　　仙遗粮五钱　　西血珀四分研末，蜜丸吞
    又，三诊：败精腐痰已渐输出，左睾丸偏坠焮赤渐退，肿痛渐消，但未消尽，鼠蹊舒适，囊皮已蜕，脉来缓和。病机向廖，仍守原意，小其制。
    煅贝齿三钱　　刘寄奴一钱五分　　西血珀蜜丸吞，四分　　红花八分
    丹皮一钱五分　　象贝三钱　　忍冬藤三钱　　海蛤粉三钱
    络石藤五钱　　白茯苓三钱　　炒山楂核三钱　　炒橘核二钱
    （案95）
    郭，天津路。肝者，中之将也。病失疏泄，血亦瘀滞。肝脉贯膈，上及颃颡，故肝气亢害，未有不侮胃累脑者。侮胃不过气逆，累脑则血不行矣，卒然发厥，如痧胀之状，愈发愈促，愈促愈剧，脉弦。治以疏达调通。
    旋覆花二钱　　绿萼梅八分　　炒丹皮一钱五分　　白蒺藜三钱
    法半夏二钱　　白茯苓三钱　　川玉金一钱五分　　泽兰叶三钱
    炒白芍二钱　　佛手柑一钱　　金石斛二钱　　明天麻八分
    （案96）
    郑，四马路。年届六旬，肝肾内亏，头眩耳鸣目花，举步浮荡，神疲，懒于言语，语言欲出忽蹇。此皆根蒂有亏之证，为厥中根萌，脉弦滑。议以河间法。
    炒熟地四钱　　山萸肉炒去核，二钱　　潼沙苑三钱　　淮牛膝二钱
    甘杞子二钱　　滁菊花一钱五分　　金石斛三钱　　抱木神三钱
    野料豆三钱　　女贞子三钱　　炙龟板五钱　　煅决明四钱
    （案97）
    胡，抛球场。黄疸有年，肝脾疏运失司，胆汁瘀滞，结成窠囊，肠之回旋受障碍而失舒。腹右膨胀痞塞，噯气不爽，喜以手推荡，但推荡着力太过．，则有小肠气之累，勿取一时之快也。近日大便下黄水颇适。仍守原意，毋事更张。
    厚朴花一钱五分　　炒枳壳一钱五分　　佩兰叶三钱　　左秦艽一钱五分
    法半夏二钱　　白茯苓三钱　　白鲜皮二钱　　沉香曲一钱五分
    蒲公英三钱　　白芥子八分　　新红花八分　　旋覆花二钱
    煅铜针砂三钱，煎水代汤
    （案98）
    胡，抛球场。精髓不充，卤门薄弱，鼻塞未能爽适，卧着则塞，记忆善忘，注目久视则慌慌无所见。治以补精益脑。
    潼沙苑三钱　　甘菊花一钱五分　　蔓荆子一钱五分　　橘红衣一钱
    煅决明四钱　　淮黄芪三钱　　益智仁一钱　　荷叶筋三钱
    炒杞子二钱　　炙防风一钱　　茯苓三钱
    （案99）
    胡，右，绩溪。年前产难，胞脉内伤。胞脉属心，心主血，汗即心之液。烦劳即背胀多汗，汗泄于夜寝既觉之后。心脏之虚，亦受胞脉之影响也。照述拟以养心调荣。
    淮黄芪三钱　　蒸归身二钱　　金石斛三钱　　抱木神三钱
    肥玉竹二钱　　炙甘草一钱　　大丹参二钱　　青龙齿三钱
    炒白芍二钱　　甘杞子三钱　　炒白薇二钱　　淮小麦三钱　　陈南枣三枚
    （案100）
    李，右。心脏舒缩较前稍缓，亦不歇止，惟乍疏乍数之象未改，日前已觉安适。昨啖芋艿，滞气生痰，肝脾疏运失司，胃气翳滞不行，脘腹绷胀而痛，按之坚硬，盖胃体之绷胀也。足肢以上俱肿，环脐少腹按之空空然不坚。按“腹胀，身尽肿，皮肤厚，色苍黄，”经旨以为肤胀，此气分为病，与水分有别。经事之后，继以黄浊恶物。胞脉属心，与肤胀无甚关系，与心脏病有干也。先从肤胀治，法如木香流气饮。
    广木香一钱　　制川朴一钱五分　　炒青皮一钱　　新会皮一钱五分
    洗腹皮二钱　　带皮苓五钱　　白豆寇八分　　缩砂仁八分
    光杏仁三钱　　苏梗一钱五分　　桑皮炙，一钱五分　　佛手一钱
    改方加煨莪术一钱。


更多中医经典著作，请登录淘中医网（http://www.taozhy.com）
